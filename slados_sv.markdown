# SLADOS

## Introduktion

God kväll medchefer och konsulter!

Mitt namn är Marcus Ahnve och kommer från SLADOS, Safe Lean Agile
Devops Scrumban. Namnet generas en gång i månaden av ett litet skript
som söker på Google efter trendiga agila ord och sätter ihop det till
en uttalbar förkortning.

Innan jag sätter igång, låt mig bara vara väldigt tydlig att SLADOS är
för dig. Och dig. Och dig. Och du är längst bak som försöker smita
iväg. SLADOS är för alla, även de som inte vill ha det.

I den moderna mjukvaruvärlden så mäts allt på hur agil du är. Och du
är trött på att vara mindre agil än de andra? Det är så tråkigt att
hämta barnen på dagis, och träffa djäkla Lisas mamma som bara "äh, men
vi har ju en velocity på 314 nu då".

SLADOS är för dig! När agil utveckling blivit metodernas motsvarighet
till en dansk glass med 3 kg glass och grädde i en strut stor som en
vägkon, med en chokladboll på toppen, då är vi där och hjälper dig att
tjäna pengar på den.

## The Manifesto

Ni har kanske hört talas om det Agila Manifestet. Ett gäng skäggiga
hippies träffades i mitten av ingenting, gjorde hippiesaker en helg
och kom ut ur dimman med följande:

### Manifesto for Agile Software Development

> We are uncovering better ways of developing software by doing it and
> helping others do it. Through this work we have come to value:
>
> * Individuals and interactions over processes and tools
> * Working software over comprehensive documentation
> * Customer collaboration over contract negotiation
> * Responding to change over following a plan

> That is, while there is value in the items on the right, we value
> the items on the left

Det är ungefär som att säga "Ja, vår bil är värdefull, men jag
värderar grytlappen du gjorde i slöjden mer". Det är för väl att det
till slut kom in några ekonomer och röjde upp i den här röran.

Nu undrar ni, men var är affären i allt detta? Det är precis det jag
tänkte berätta för er.

### SLADOS Manifesto for Agile Software Development

> We heard that others had uncovered better ways of charging money for
> developing software by talking a lot about it and letting others do
> it.  We want a part of this.

Så, välkommen till SLADOS, det enda du behöver komma ihåg för att
överleva i den agila djungeln.

Vi tillhandahåller best-practice kunskap och modern, banbrytande
merchandise. Agila processer pratar om lärandet av agilitet, att det
är som att följa en stig med en odefinierat mål. Det är säkert toppen
för Linuxanvändande linssoppeätande grottmiffon, men för oss
som vill tjäna pengar så finns SLADOS. SLADOS låter dig vara precis så
agil som du vill samtidigt som du fortsätter arbeta på samma trygga
sätt du alltid gjort.


## Management

Traditionella Safe, Lean, Agile Devops Scrumban metoder för
mjukvaruutveckling misslyckas ofta med att leverera mjukvara som
uppfyller de i förväg uppställda kraven på tid och på budget, vilket
ju är det minsta man skulle kunna kräva av något som kallar sig för
metodologi.

En del säger att det är karaktäristiskt för mjukvaruutveckling och att
man inte kan förutsätta hur lång tid någonting tar om man inte gjort
det innan. Vi säger att man man inte försöker tillräckligt mycket.

Och när folk inte försöker tillräckligt mycket, vad behövs då? Helt
rätt, management. Att tala om för folk vad de skall göra är vad ni
chefer är bra på, och SLADOS kommer att få er att briljera.

## Att hantera alla metoder

Vi vet att problemet med att vara agil inte är att ändra
ledarskapsstil, korta ned feedbackloopar eller att lära sig tredje
versen till Kumbaya till nästa retrospektiv.

Nej, det stora problemet för dagens agila organisationer är att hänga
med i det eviga flödet av nya agila metoder som dyker upp, med alltmer
orimiliga namn.

* Scrum
* DSDM
* Crystal Clear
* Lean
* Kanban
* Scrumban
* Leanban
* Kanbanban.
* KanbanOps
* LeanOps
* Rupban


Idag introducerar SLADOS ett produktpaket som hjälper er att hantera
er agila-metod-portfölj.

Alla SLADOS enterprise kunder kommer att få en kopia av vår
kvartalsvisa utgåva av Agile Methodology Radar, där våra agila
marknadsföringsexperter listar vad som är inne och vad som är ute i
den agila världen.

[BILD]

Det är inte så konstigt att både Lean och Pokemon kommer från
Japan. Man måste fånga alla, [Pokemonbilder]. Detta leder oss till en
annan SLADOS produkt som vi lanserar: samlaralbumet Mina agila
metoder. Här kan man samla kort på alla agila metoder, man kan ta med
sig till agila konferenser och byta, man kanske har en dublett på
Leanban, man kan ha den liggande på soffbordet där hemma.


## Certifieringar

Alla dessa metoder har naturligtvis också certifieringar, vilket ni
som representanter för seriösa organisationer naturligtvis vill att era
medarbetare skall ta del av. Det blir väldigt många certfieringar.

Som SLADOS kund har man tillgång till de officiella
SLADOS-certifieringarna. De är i sin tur är en paraplycertifiering för
alla submetoder som SLADOS innehåller. Man prenumererar helt enkelt på
ett visst antal certifieringar, och om det kommer fram en ny metod typ
LeanbanOps som tas upp av SLADOS, så blir man automatiskt certifierad
även i den. Vid eventuell tvekan vill jag påpeka att våra
certfieringar är certifierade av de allra bästa
certifieringscertifierare.

Det är inte nödvändigt, eller möjligt för den delen, att skicka era
anställda på någon faktiskt utbildning i samband med certifieringarna.
Det innebär ingen praktisk skillnad mot tidigare, det är ju inte så
att certifieringar innebär någon skillnad i kunskap.  så på det här sättet
så tjänar vi pengar och era anställda missar ingen värdefull
produktionstid. Total win-win.

## Enterprise Scale

Om en mjukvara släpps och ingen har mätt velocity, finns den? Kanske
hos några användare, men inte i din nästa 360-review.

Riktig mjukvara definieras inte av vad som byggs utan av vem som
bygger den. Att skriva Hello World är enkelt, att göra det med 1000
utvecklare, förlåt, heltidsekvivalenter, är svårt.

Ett litet team skriver bara koden som behövs, men om det inte räcker?
Vad händer om man dessutom vill ha Rose-diagram, en IEEE
expertkommitee på Hello World, dokumentation, patent, samt en klar och
tydlig arbetsbeskrivning med toll gates, dead lines, avstämningar?

Var är er Scrum nu?

För detta räcker inte de gamla metoderna.

Ikväll introducerar SLADOS enterprise konceptet Constraint driven
development, där begränsningen är att du inte får använda mindre än
1000 utvecklare.

Vem har tid att ändra i en organisation om man rattar ett projekt med
1000 utvecklare? Ingen. För våra enterprisekunder som har problem att
få interna acceptans för erbjuder vi även möjligheten att få
officiellt branda om sin traditionella metod som en accepterad,
auditerad metod, här samarbetar vi naturligtvis med våra
certifieringscertifierare.

## Conclusion

SLADOS är en helhetslösning för att bli agil och för att navigera den
ocean som är den agila världen. Vi ser till att ni kan fortsätta göra
det ni alltid gjort, och bara byta namn.

Att andra helt annorlunda organisationer kommer att förbättra sig via
verklig förändring kommer bara att öka entusiasmen för er nya metod.

## FAQ

De vanligaste frågorna vi får:

Q: Hur förhåller sig detta till CMMI och ITIL?
A: Som tre Legobitar som passar jättebra ihop.

Q: Är det kompatibelt med SharePoint?
A: Ja.

